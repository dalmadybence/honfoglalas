Atelközből kiszorulván, Árpád népével a Dnjeszter mentén észak-nyugati irányban vonult tovább.
A magyar törzsek 895 táján kezdték meg az ország elfoglalását.
Először az Alföldet és Erdélyt szállták meg, 900-ra pedig birtokba vették a Kárpát-medence Dunától keletre eső felét.
Nem ütköztek számottevő ellenállásba, de ezt valószínűleg már előre tudták, hiszen nem először jártak ezen a vidéken.
A Kárpát-medence döntő része a frank és a bolgár birodalom határvidékének számított.

A Dunántúlt Zalavár központtal frank vazallus szláv fejedelmek irányították.
A frankok a Dunáig tartották saját földjüknek Pannóniát, ettől keletre már a bolgár birodalom határai kezdődtek.
A Dunától északra a morvák voltak az urak. Az északi szláv nép éppen a magyar honfoglalás előtt alapított államot Szvatopluk vezetésével.
Egyes vélemények szerint a honfoglaló magyarok a Kárpát-medencében késői avarokat, valójában magyar etnikumú népességet találtak.
A "kettős honfoglalás" elmélete azzal érvel, hogy a 670 körüli onogur népvándorlás alatt érkezett a Kárpát-medencébe a magyarok első hulláma.

A 10. században pedig nem történt más, mint az Alföldön élő kései avarok összeolvadtak az újólag beérkező magyar népességgel.
A helynévkutatás segítségével halvány képet kaphatunk a honfoglaló magyarság letelepedéséről.
Árpád szállásterülete a Duna két partján volt, s talán ő felügyelte a bihari és a nyitrai részeket is.
A gyula Erdélyt, a harka (bíró) feltehetőleg a Dunántúl nyugati részét kapta. Úgy tűnik, a letelepült törzsek a folyók mellett alakították ki szállásterületeiket.erettek.
A másik jelentős elmélet László Gyula nevéhez fűződik. A kettős honfoglalás elmélete szerint a magyarság ősei két lépcsőben szállták meg a Kárpát-medencét.

Az első szakasz 670 körül volt (griffes-indás kultúra), míg a második szakasz a jól ismert 9. század végi bejövetel.
Figyelemreméltó, hogy az itt lakó avarok és magyarok között harci cselekményre nem került sor, ami a két kultúra azonosságát vagy legalábbis nagyfokú hasonlóságát jelenti.
László Gyula szerint az avarok és magyarok egymáshoz hasonló nyelven beszélhettek.